<!DOCTYPE html>
<html lang="no">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Flukt inn i verden av gaming – Glen</title>
    <link rel="stylesheet" href="glen.css">
</head>

<body>
<header class="page-header">
    <div class="header-overlay"></div>
    <h1>Flukt inn i verden av gaming</h1>
    <p class="subtitle">En historie om press, struktur og flukt fra virkeligheten</p>
</header>

<main>
    <section class="content">
        <article>
            <h2>Tilflukt i en fiktiv verden</h2>
                <p>I en verden der sosiale medier aldri tar pause, og prestasjonskulturen sniker seg inn i alt fra studier til fritid, blir grensene mellom forventninger og identitet stadig mer uklare. Midt i alt dette søker noen etter et fristed man kan søke tilflukt – små rom der tankene kan stilne og virkeligheten kan settes på pause. Gaming har vært en arena veldig mange unge har brukt for å søke tilflukt fra virkeligheten. For Glen Sundell ble gaming hans tilflukt.</p>
                <p>Glen er i midten av tjueårene, og tilbringer dagene med forelesninger, oppgaver og jobb. For ham starter en vanlig dag med at alarmen ringer litt for tidlig. Han beskriver hvordan han ofte ligger og scroller på mobilen før han kaver seg ut døren for å rekke forelesning. Allerede der forteller han om dagens første kamp: mellom lyst og plikt.</p>
                <p>– Det føles ikke som en balanse, sier han, når han snakker om forholdet mellom skole, fritid og personlige forpliktelser. Det er mer som om alt trekker i meg samtidig. Jeg gjør litt av alt, men ikke fullt ut av noen ting.</p>
        </article>

        <div class="image-break" style="background-image:url('Images/glen3.jpeg');"></div>

        <article>
            <p>Han begynte å merke på stresset allerede i første semester. Det var en vedvarende følelse av å hele tiden ligge litt bakpå. Han beskriver det som en skygge han ikke blir kvitt – en kombinasjon av hans egne høye forventninger og inntrykket av at alle andre hadde full kontroll.</p>
            <p>– Jeg sitter i forelesning og føler at alle andre skjønner alt. Jeg klarer ikke riste av meg den følelsen av å henge etter.</p>
            <p>Stresset gjør seg gjeldende på flere ulike plan. Fysisk merker han det som tretthet og hodepine. Mentalt dukker det opp som overveldelse og utmattelse. Sosialt gjør det at han trekker seg tilbake. Ikke fordi han ikke vil være med folk – men fordi han ofte ikke har energi til det.</p>
        </article>

        <div class="image-break" style="background-image:url('Images/glen2.jpeg');"></div>

        <article>
            <p>Han forteller om et sosialt miljø rundt ham som føltes todelt. Folk rundt ham er hyggelige, men han føler seg fortsatt ikke helt hjemme. Utenfor skolen har han nære venner, men kontakten har utviklet seg til å bli mer sporadisk.</p>
            <p>– Det er som om man skal være flink på alle områder samtidig: studier, jobb og sosialt. Og så skal man i tillegg legge ut alt på sosiale medier om hvor bra man har det. Det er utmattende.</p>
            <p>Det var her det ble viktig for ham å finne et rom hvor han kunne koble av og som fylte fritiden hans. Men etter hvert ble det mer enn bare fritid: det ble en flukt fra virkeligheten.</p>
        </article>
        
        <div class="image-break" style="background-image:url('Images/glen3.jpeg');"></div>
        <article>

            <h2>Gaming som flukt</h2>
                <p>– I spill vet jeg hva jeg skal gjøre for å lykkes. Det er logisk og gir mening. Jeg føler at det er jeg som har kontroll, sier han. I hverdagen virker alt mer uklart.</p>
                <p>Men flukten har en bakside. Jo mer han spilte, desto lettere var det å utsette virkeligheten. Oppgaver, søvn, avtaler – alt kunne vente.</p>
        </article>

        <div class="image-break" style="background-image:url('Images/glen4.jpeg');"></div>
        
        <article>
            <h2>Kampen for struktur</h2>
                <p>Likevel forsøker han å håndtere stresset på andre måter også. Å gå turer eller snakke med venner er noe av det han føler har vært mest til hjelp. Han opplever noe støtte, men føler at mesteparten hviler på hans egne skuldre. Nå ønsker han mer hjelp fra skolesystemet.</p>
                <p>– Hvert år sender skolen ut en standardisert e-post hvor man skal svare på en undersøkelse. Men etter dette hører man ikke noe igjen. Jeg skulle ønske studenters mentale helse ble tatt mer på alvor, og at skolen satte inn flere tiltak, sier han.</p>
                <p>Når han ser fremover, håper han mest av alt på stabilitet. At hverdagen kan føles litt mindre overveldende. At han kan finne en struktur som han så sårt trenger.</p>
                <p>– Jeg skulle ønske jeg hadde mer energi og mindre stress. At jeg klarer å være mer til stede i det jeg gjør, sier han stille.</p>
        </article>

        <article>
            <h2>En historie som treffer mange</h2>
                <p>På spørsmålet om hva én ting han ville endret for å redusere stresset, svarer han uten lang omtenkning: struktur. For ham er det nøkkelen som kanskje kan åpne døren til noe bedre.</p>
                <p>Og kanskje er det dette som gjør historien hans så gjenkjennelig for så mange: kampen mellom forventninger og behov, mellom press og pusterom. Dette er ikke en uvanlig historie – men den er viktig. Fordi den viser hva som finnes under overflaten i en generasjon som sjelden tar pauser.</p>
        </article>
    </section>
</main>
<a href="forside.html#articles" class="back-floating">← Til forsiden</a>
<script src="glen.js"></script>
</body>
</html>
